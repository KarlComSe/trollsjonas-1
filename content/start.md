---
title: "Start"
---
# Välkommen 
Trollsjönäs är Scoutkåren Göta Lejons friluftsgård som ligger i Vättlefjälls naturreservat vid sjön Trollsjön, 25 kilometer norr om Göteborg. Med bil tar det 40 minuter från Göteborgs centrala delar, riksväg 45 till Bohus, därifrån 5 kilometer till Rördalen. Bussförbindelser finns till Jennylunds ridhus därifrån är det 4 kilometers vandring.

På Trollsjönäs finns 8 hus, tomtmarken är 20 000 kvm.

**Storstugan** är huvudbyggnaden, 140 kvm med kök, samlingsrum, samt ledarrum med 2 sovplatser och sovloft för 12 personer.

**Gula och Röda patrullstugan**, övernattningsstugor med 4 sovplatser i varje.

**Svarta och Vita patrullstugan**, timmer hus i två våningar med 8 sovplatser i varje.

**Violetta huset**, här finns 3 vattentoaletter, fem handfat, varmt och kallt vatten. I huset finns också en toalett för rörelsehindrade.

**Gröna stugan**, (uthyres ej) ledarstuga och utrymme där underhållspersonal håller till.

**Blå stugan**, inrymmer kårens lägermaterial och kanoter.

**Kanotbrygga** vid sjön med säker i- och avstigning.

**Lägerbålsplats**, vackert belägen på udden i Trollsjön.

**Badplats**, naturbadplats vid bergknalle.

**Vindskydd** för uteövernattning i skogen, 60 meter från Storstugan.

**Sjöar**. Förutom Trollsjön finns flera sjöar i närområdet, Kroksjön med allmän lägerplats, Stora Björsjön, och Lysevattnet.

Vid Rördalen finns parkeringsplats. Skogsvägen (ca 800 meter) som går fram till anläggningen är dock endast för transport av mat och utrustning. Max 2 bilar per läger.

### Hyr Trollsjönäs
Trollsjönäs hyrs ut under tider då kåren inte nyttjar anläggningen. Uthyrning sker i första hand till andra scoutkårer, ideella föreningar och skolor.

Om du vill hyra Trollsjönäs är du välkommen att kontakta vår uthyrningssamordnare Gert Andersson på telefon 0733-429732, e-postadress [boka@gotalejon.org](mailto:boka@gotalejon.org).

Info om anläggningen lämnas också av stugfogden Lennart Sjöberg 0303-966 20 mobil 0707-513740. e-postadress [len.sjoberg@telia.com](mailto:len.sjoberg@telia.com), eller av Lars Gabrielsson mobil 0705-151786.

Priser och hyresavtal se under fliken ”[Priser](/priser)”

### Vättlefjäll.
Hela Vättlefjälls naturreservat bjuder på en vacker, nära på trolsk natur.
De många sjöarna och sjösystemen lämpar sig väl till bad, kanotpaddling och fiske (förutsatt att man har fiskekort)
